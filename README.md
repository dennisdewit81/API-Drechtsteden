

Ik was in de veronderstelling dat Drechtsteden al een stap
verder was in de gesprekken met Centric t.a.v. de nieuwe aanpak voor het
realiseren van koppelingen. Daarom nu eerst een stap terug:

 

Behoefte
Drechtsteden

De
behoefte van Gemeenschappelijk Regeling Drechtsteden is om per 1 januari 2018
alle koppelvlakken gerealiseerd te hebben. Het realiseren van koppelvlakken
betekent voor Drechtsteden dat alle applicaties gegevens uitwisselen met elkaar
via de centrale servicebus van Vicrea. De centrale voorziening waar de
servicebus onderdeel van uitmaakt wordt binnen Drechtsteden aangeduid met de
term "CDV". Met de snelheid waarmee gemiddeld genomen huidige
StUF-koppelvlakken gerealiseerd worden binnen Drechtsteden wordt de datum 1
januari 2018 zeker niet gehaald. Dit vraagt om een andere aanpak.

 

Aanpak

De
aanpak die Drechtsteden kiest is in lijn met het advies dat Solventa in
opdracht van KING begin 2017 heeft uitgebracht over het opstellen van
Eindproductstandaarden ter vervanging van StUF-BG en StUF-ZKN (zie http://www.gemmaonline.nl/images/gemmaonline/0/08/Eindproductstandaarden_-_vervanging_StUF-BG_en_StUF-ZKN.pdf).
Hieronder een opsomming van de voordelen van Eindproductstandaarden die in dit
advies benoemd worden:

•      
Eindproductstandaarden
kunnen in hoger tempo worden opgesteld door KING. 

•      
Aanbieders
van applicaties kunnen eenvoudiger/goedkoper aan. eindproductstandaarden
voldoen aangezien deze minder complex zijn. 

•      
Eindproductstandaarden
zijn toegesneden op ketens en/of afgebakend op een domein en daarmee
specifieker. 

•      
De
eindproductstandaarden reduceren de ruimte voor interpretatieverschillen tot
nihil. 

•      
KING
kan de conformiteit aan eindproductstandaarden eenvoudiger toetsen. 

•      
Door
de inzet van eindproductstandaarden is de rolverdeling tussen applicaties
scherp gedefinieerd. 

Het advies is omarmd door de StUF Regiegroep en wordt als
leidraad gehanteerd voor de opzet van de 'nieuwe StUF'. De nieuwe StUF is niet
radicaal anders, het borduurt zo veel mogelijk voort op de goede aspecten van
StUF en andere vastgestelde specificaties zoals LO GBA, RSGB en RGBZ.

 

Nieuwe StUF

Met
het omarmen van het advies gaat KING koersen richting een nieuwe StUF. Veel is
er onduidelijk over hoe dit traject er uit gaat zien. Een feit is dat
Drechtsteden graag de nek uitsteekt en leveranciers bij elkaar brengt om
conform eerder genoemd advies koppelvlakken te realiseren. Vicrea en Green
Valley zijn inmiddels druk bezig de eerste koppelvlakken te realiseren. Met
deze resultaten gaat Drechtsteden bij KING aantonen dat er inderdaad vele
voordelen te behalen zijn met de inzet van Eindproductstandaarden. Dit soort
praktijkvoorbeelden heeft KING nodig om de route naar een nieuwe StUF te
concretiseren.

Drechtsteden
zelf is er daarnaast van overtuigd dat op deze wijze de koppelvlakken wel op 1
januari 2018 gerealiseerd kunnen zijn.

 

Specifieke
behoefte GWS4ALL

In
mijn eerdere mail haalde ik aan dat de prioriteit nu ligt bij de koppelvlakken
voor GWS4ALL. De functionele behoefte van Drechtsteden voor de applicatie
GWS4ALL is:

•      
Het
afnemen van gegevens uit basisregistraties (waaronder BRP) via de CDV.

•      
Het
uitwisselen van  zaak- en documentgegevens met het zaaksysteem van
Drechtsteden (leverancier Green Valley) via de CDV.

Bovenstaande kan gerealiseerd worden met het huidige StUF
(StUF-BG en Zaak-Documentservices). Drechtsteden heeft echter niet meer het
geloof dat op basis van deze standaarden deze koppelvlakken per 1 januari 2018
operationeel zijn binnen Drechtsteden. Dit is dé reden voor Drechtsteden om
Centric aan te haken bij de nieuwe aanpak (zie eerder gestuurde mail in de
bijlage), daarnaast laat Drechtsteden ook graag samen met Centric aan KING zien
hoe de route voor de komende jaren eruit ziet. 

Note: GWS4ALL is natuurlijk slechts één van de vele
applicaties in het landschap van Drechtsteden. Ook voor andere
Centric-applicaties is deze functionele behoefte aanwezig en is de interne
deadline 1 januari 2018.

 

Specifieke vragen

Specifieke vragen die ik wil voorleggen en waarvan de
antwoorden voor zowel Drechtsteden, KING als andere gemeenten helderheid kunnen
geven over jullie strategie:

•      
Gelooft
Centric wel (in tegenstellen tot Drechtsteden) in het kunnen realiseren van de
gewenste koppelvlakken voor Drechtsteden op basis van de huidige StUF per 1
januari 2018?

•      
Wil
Centric ook zijn nek uitsteken samen met Drechtsteden in de zoektocht naar de
nieuwe StUF, met als doel van KING dat gemeenten uiteindelijk minder geld uit
hoeven geven om koppelingen te realiseren? Of laat Centric de kastanjes liever
uit het vuur halen door andere leveranciers en wordt er pas geacteerd als er
een KING-stempel gezet is op de aanpak?

•      
In
de bijeenkomst van de regiegroep van KING op 1 februari 2017 heeft Centric zich
onthouden van stemming m.b.t. het omarmen van het advies
Eindproductstandaarden. Betekent dit voor Centric:

o   
dat
Centric niet gelooft in de strekking van het advies en zich niet kan vinden in
de problemen die geschetst worden bij de huidige StUF?

o   
dat
Centric eigenlijk wel gelooft in de strekking van het advies, maar niet zit te
wachten op vooruitgang in het realiseren van koppelingen (omdat dit flinke
gevolgen heeft voor het businessmodel van de organisatie)?

o   
dat
Centric eigenlijk wel gelooft in de strekking van het advies, maar dat Centric
de capaciteit niet beschikbaar heeft om hier dit jaar stappen in te zetten?

 

Graag verneem ik je reactie over de stellingname van Centric
hierin! 

Indien gewenst kom ik het geheel graag in een
gesprek nader toelichten.




# API-Drechtsteden
Conform het advies Eindproductstandaarden ter vervanging van StUF-BG en StUF-ZKN wordt binnen Gemeenschappelijke Regeling Drechtsteden samen met software-leveranciers gewerkt aan nieuwe standaard voor Berichtuitwisseling gebaseerd op YAML/JSON.

# YAML-specificatie en toepassing
YAML is ontwikkeld vanuit oogpunt van menselijke leesbaarheid en uitbreidbaarheid. YAML is dan ook goed voor mensen leesbaar, mede door de verplichte witruimtes in regels om structuur aan te geven. YAML ondersteund default object referenties en relationele structuren. Dit maakt het mogelijk om in YAML net als in XML eenvoudig cyclische datastructuren met diepe hiërarchie vast te leggen. YAML is geen XML, maar kent door de efficiëntere structuur wel een aantal grote voordelen boven XML. 
Met een YAML specificatie is het mogelijk om JSON webservices te genereren. Deze moeten dan nog wel in de software worden geplaatst. Dit kost zeker ook nog wel ontwikkeltijd, maar het is veel efficiënter en laat minder ruimte voor misinterpretatie dan de wijze waarop momenteel StUF wordt ingepast in de software. Precies op dit punt kan de inzet van YAML dus meerwaarde opleveren. Het is dus niet het idee dat JSON services dan alsnog handmatig worden gerealiseerd.
 
# Aanvulling Marcel Slingerland (Green Valley):
·         YAML-specificatie gemaakt op basis van openAPI Specification (OAS) (https://github.com/OAI/OpenAPI-Specification/blob/master/versions/2.0.md), voorheen de swagger specificatie genoemd. Deze specificatie wordt nationaal en internationaal breed gedragen en ingezet om Restful Api’s  te specificeren en te documenteren.
·         Als je de YAML-specificatie bijvoorbeeld in http://editor.swagger.io/#/  kopieert, dan zie je direct een JSON response voorbeeld. Er kan ook direct code worden gegenereerd voor allerlei talen voor zowel de client als de server kant.
·         Een YAML-specificatie kan ook eenvoudig gemaakt worden via de tool ‘Restlet Studio’. Handmatig moeten eenmalig de definities in de specificatie gezet worden.
·         In het kort een beschrijving hoe wij bij Green Valley omgaan met code generatie vanuit een swagger definitie bestand (YAML-specificatie).
1. De meest eenvoudige manier is naar https://swagger.io/ gaan het YAML bestand hier in openen en kiezen bij Generate Server voor het juiste platform.  Dit lijkt tot een skeleton voor de implementatie van de webservice.  Hoe dit kan worden ingepast in jullie code zullen jullie moeten uitdokteren.
2. Het kan zijn dat de code generatie van deze site niet de meest actuele is. Het onderstaande java project bevat altijd de meest actuele versie van de code.  Je moet dan wel java hebben om de code ook voor andere platformen (zoals .NET) te genereren. 
- https://github.com/swagger-api/swagger-codegen
- https://github.com/swagger-api/swagger-codegen/wiki/Server-stub-generator-HOWTO
